"naziv"	"godina/mjesto rođenja/ smrti"	"sadržaj"
"Adela Ber Vukić "	"Tuzla, 1888- Sarajevo, 1966"	"Prva školovana slikarka i grafičarka u Bosni i Hercegovini. U Sarajevu završila Višu djevojačku školu, a potom upisala Učiteljsku školu. Nakon godinu dana odlazi u privatnu slikarsku školu u Beč, kod profesora Roberta Šefera, a od 1910-1914. u Umjetničku školu za žene. Družila se sa slikarima Maksom Ernstom i Oskarom Kokoškom, a postepeno se usmjerava ka idejama plenerizma i impresionizma. Po povratku u Sarajevo otvara privatnu slikarsku školu. Nakon udaje mijenja ime u Jelena i rijetko izlaže. Uglavnom je slikala portrete, mrtve prirode i pejzaže. Nikada nije primljena u Udruženje slikara Bosne i Hercegovine jer je bila žena."
"Adolf Chelius"	"1856 - 1923"	"Adolf Helijus bio je nemački pejzažisti i žanrovski slikar aktivan krajem 19. i početkom 20. veka. Poznat po svojim prikazima seoskog života, šuma i pastoralnih scena, pripadao je generaciji umetnika koji su premošćivali realizam i nove tonalne pokrete u južnoj Nemačkoj."
"Adolf Wagner"		"Adolf Wagner bio je  pejzažni slikar i akvarelista, aktivan u drugoj polovini 19. vijeka. Radio je u tradiciji kasnoromantičnog pejzaža i vedute, sa naglaskom na atmosferu, svjetlo i sklad između arhitekture i prirodnog ambijenta. Njegovi radovi, često izvedeni u akvarelu, odlikuju se suptilnom koloristikom i mirnim, gotovo meditativnim tonom."
"Agostino Spadoni"		
"Ahmed Karić"	"Rogatica, 1926"	"Slikar. Diplomirao na Akademiji likovnih umetnosti u Beogradu 1956. godine u klasi Marka Čelebonovića. Član je ULUBIH-a od 1956. godine. Učestvovao je na kolektivnim izložbama ULUBIH-a. Imao je dvije samostalne izložbe u Sarajevu i tri u Rogatici.
Karić je učesnik slikarskih kolonija u Počitelju, Tjentištu, Kiseljaku, Ostrošcu i dr. Svoj radni vijek je proveo kao nastavnik u Školi za primijenjenu umjetnost i u Pedagoškom zavodu Sarajevo.
"
"Aleksandar Aco Prijić "	"Tivat, 1920 - Nikšić, 1986"	"Slikar, a bavio se i grafičkim dizajnom. Završio je Gimnaziju u Nikšiću 1940. Tokom rata bio je u logorima u Bugarskoj, Rumuniji i Njemačkoj. Obrazovanje stekao u Ateljeu Ministarstva prosvjete NRCG na Cetinju, a zatim učio kod  Mila Milunovića i Petra Lubarde do 1951. godine. Bio je direktor Muzeja NOB-a na Cetinju (1950-1959) i direktor Moderne galerije u Titogradu (1959-1978). Sa slikarima Gojkom Berkuljanom i Brankom Filipovićem Filom formirao je 1951. likovnu grupu „Trojica”. Studijski je boravio u Grčkoj (1953), Italiji (1954, 1960) i Francuskoj (1957). Izražavao se u različitim tehnikama - ulju, pastelu, temperi, akvarelu, varirajući stil od ekspresionizma ka nadrealizmu, pod uticajem svojih mentora, ali sa naglašenim koloritom. Bio je jedan od osnivača (1946), sekretar i predsjednik (1959-1967) ULUCG-a. Za vanrednog člana CANU izabran je 1985. godine."
"Alfred Zoff"	"Grac, 1852 - Grac, 1927"	"Slikar. Školovao se na Državnoj crtačkoj akademiji u Gracu, a potom i na Bečkoj akademiji likovnih umjetnosti kod Eduarda Peithnera von Lichtenfels-a. Završio studije u Karlsrueu kod Gustava Schönlebera i razvio svoj pristup pejzažnoj slici u duhu Barbizonske škole. Putovao po obalama Jadranskog mora, Italije i drugih evropskih regija, tražeći motive za svoje pejzaže. Njegov rad odlikuje fokus na stvaranje impresija prirode - promjenjivih svjetlosnih efekata. Od 1907. predavao je pejzaž i mrtvu prirodu na Akademiji umjetnosti u Gracu, a tokom života dobio je više nagrada i priznanja, uključujući medalje na međunarodnim izložbama."
"Anastasija Brajović "	"Pančevo, 1943 - Podgorica, 1995"	"Slikarka, likovna pedagoškinja, supruga slikara Dragoljuba Bata Brajovića. Pohađala je likovni kurs u Šumatovačkoj u Beogradu (1959-1960). Studirala je slikarstvo na ALU u Beogradu (1960-1965), u klasi profesora Z. Petrovića. Predavala na Pedagoškoj akademiji u Nikšiću (1965-1968), u Gimnaziji (1968-1976) i Osnovnoj školi „Sutjeska” u Podgorici. Usavršavala se na boravcima u Parizu, Beču, Budimpešti, Napulju, Rimu, Firenci i Veneciji. Slikala je pejzaže, mrtve prirode, ptice, portrete. Učestvovala je na grupnim izložbama u zemlji i inostranstvu. Dobitnica je Otkupne nagrade Cetinjskog salona jugoslovenske likovne umjetnosti „13. novembar”, Cetinje (1975); Otkupne nagrade ULUCG-a (1984); II nagrade na izložbi „Umjetnici Titogradu” (1985). Članica je ULUCG-a od 1965. godine."
"Anton Karinger"	"Ljubljana, 1829 - Ljubljana, 1870"	"Slovenački slikar i pjesnik. Nakon završene Trgovačke škole, 1845. odlazi u Beč na Umjetničku akademiju, a potom u Minhen. Učestvovao je u ratu 1849. godine. U Italiji je ostao do 1854, kada dobija prekomandu u Boku Kotorsku, gdje službuje u 17. Pješadijskom puku. Tokom boravka u Crnoj Gori boravi na Cetinju na dvoru, gdje je načinio nekoliko slika članova vladarske porodice. 1855. godine odlazi u Šibenik. 1861. godine istupio je iz vojske zbog zdravstvenih razloga i vratio se u Ljubljanu. Od tada se intenzivno posvećuje slikarstvu. Skice koje je načinio tokom putovanja služile su kao predlošci za veće kompozicije."
"Anton Perko"	"Radovljica, 1833 - Beč, 1905"	"Slovenački slikar i crtač, školovan u Beču, gdje je veći dio života i djelovao. Perko je poznat po pejzažima, vedutama i ilustracijama, naročito motivima iz Alpa, Dalmacije, Crne Gore i šireg balkanskog prostora. Njegov rad karakterišu topografska preciznost, miran kolorit i dokumentarni pristup pejzažu, zbog čega su njegova djela često korištena u putopisima i ilustrovanim publikacijama XIX vijeka, na razmeđi između umjetničkog i kartografskog prikaza prostora."
"Antun Šojat"	"Prčanj, 1911 - Zagreb, 1974"	"Slikar. Diplomirao 1939. na Kraljevskoj akademiji za umjetnost i obrt u Zagrebu, u klasi profesora Marina Tartalje. Još kao mladić asistirao je Milu Milunoviću pri radu na fresci Blažene Ozane u župnoj crkvi u Prčanju. Upravo ga je Milunović uveo u umjetnost, a pohađao je tečajeve slikanja kod Iva Šeremeta i Petra Dobrovića. Studijski boravio u Rimu, Veneciji, Firenci, Parizu, Beču, Danskoj, Holandiji i Budimpešti. U ranom razdoblju gradio kompoziciju pod uticajem Pola Sezana. Krajem 1960-ih radi gustim, pastuoznim namazima tamnih tonova. Apstrahujući forme slikao je dramatično-ekspresivne predjele iz Boke Kotorske, naročito Prčanja i okoline. Bio je suprug slikarke Melite Šojat-Bošnjak, a kćer Vesna je takođe bila školovana slikarka."
"August Orou"		"Autor je bio kadet u Austougarskoj vojsci koji je službovao u Crnoj Gori. "
"Berhard H. Fiedler"	"1816-1904"	"Njemački slikar i putopisac iz XIX vijeka, poznat po akvarelima i litografijama s prikazima Sredozemlja i Balkana. Putovao je Dalmacijom, Crnom Gorom i Italijom, bilježeći pejzaže i gradske vedute u realističnom, dokumentarnom stilu, s izraženim osjećajem za svjetlo i arhitektonski detalj. Nadvojvoda Ferdinand Maksimilijan, budući car Meksika, upoznao je Fiedlerovo djelo i podržao ga da se nastani u Trstu. Godine 1855. belgijski kralj Leopold II pozvao ga je da putuje s njim kroz Egipat, Palestinu, Siriju, Grčku i Italiju. Nakon svakog putovanja Fiedler je priređivao izložbe u svom ateljeu ili lokalnim galerijama, učvršćujući ugled putopisnog slikara XIX vijeka. "
"Bernhard Fiedler"	"Berlin, 1816 - Trst, 1904"	"Bernhard Fiedler bio je austrijski crtač i grafičar aktivan sredinom 19. vijeka, poznat po topografskim i pejzažnim prikazima prostora Austrougarske Monarhije, naročito jadranske obale, Dalmacije i Boke Kotorske. Radio je u kontekstu ilustrovanih izdanja namijenjenih geografskom, pomorskom i kulturnom predstavljanju Carstva, a njegovi crteži su često služili kao predlošci za čelične gravure visokog tehničkog kvaliteta. Saradnja sa izdavačima povezanim s Lloydom Austriacom u Trstu smjestila ga je u krug autora koji su spajali dokumentarnu preciznost i romantičarski senzibilitet pejzaža, pa su njegovi radovi istovremeno imali umjetničku i informativnu vrijednost.
"
"Bisera Bulić"		
"Bogomil Karlavaris "	"Perlez, opština Zrenjanin, 1924. - Novi Sad, 2010"	"Slikar i likovni pedagog. Završio je Učiteljsku školu u Vršcu, Višu pedagošku školu u Novom Sadu, a Akademiju likovnih umetnosti u Beogradu, kod profesora Nedeljka Gvozdenovića. Doktorirao je likovnu pedagogiju u Njemačkoj. Predavao je na novosadskoj Višoj pedagoškoj školi, a po osnivanju Akademije umetnosti 1974. godine prelazi na likovni odsjek. Od 1980. godine radio je kao profesor Pedagoškog fakulteta u Rijeci i u Istri. Osnovao je Društvo likovnih pedagoga Vojvodine i Centar za likovno vaspitanje dece i omladine Vojvodine koji je uspješno vodio od 1954. do 1980. godine. Bio je pokretač i urednik časopisa “Likovno vaspitanje”. Dobitnik je brojnih nagrada, među kojima međunarodnog priznanja za vaspitanje putem umjetnosti “Edwin Ziegfeld” 1993. "
"Božidar Jakac"	"Novo Mesto, 1899 -Ljubljana, 1989"	"Slikar, grafičar, fotograf, filmski stvaralac, likovni pedagog. Kao vrlo mlad počeo se baviti slikarstvom. Učestvovao u Prvom svjetskom ratu. Prva znanja o slikarstvu dobio od Riharda Jakopiča. Studirao slikarstvo i grafiku na Akademiji likovnih umjetnosti u Pragu. Posjetio Pariz i Bremen. Po povratku u rodni grad učlanjuje se u pokret Novomeške pomladi. Seli se u Ljubljanu, gdje najprije radi kao ilustrator, a potom kao profesor crtanja. Opredjeljuje se za samostalni rad i putuje Tunisom, Amerikom i Norveškom. Pridružuje se partizanskom otporu. Dao je veliki doprinos osnivanju Akademije za likovnu umetnost i oblikovanje kao i Međunarodnog bijenala grafike u Ljubljani. Radio pejzaže i portrete. Bio je jedan od pionira slovenačke kinematografije. Dobitnik je mnogih nagrada, među kojima nagrada AVNOJ-a, Prešernova i druge. Bio je počasni akademik grada Firence, Evropske akademije umjetnosti, nauke i humanističkih nauka iz Pariza."
"Branko Filo Filipović"	"Cetinje, 1924 - Beograd, 1997"	"Slikar, a radio je i mozaike. Školovao se na Cetinju i u Beogradu. Po izbijanju rata vraća se na Cetinje gdje je zarobljen i prebačen u logor Albaniji (Kavaja, 1942-1943), ali je pušten. Po povratku u Crnu Goru pridružio se Narodnooslobodilačkom pokretu. 1947. godine upisuje Umjetničku školu, a nakon njenog premještanja u Herceg Novi odlazi za Beograd i upisuje Školu primenjenih umetnosti. Krajem 1950. godine vraća se i u Herceg Novom nastavlja u likovnoj školi, gdje mu je profesor bio Mirko Kujačić. Zahvaljujući izlaganju na Drugoj saveznoj izložbi na Cetinju 1951, postaje saradnik Mila Milunovića, kod kojeg će završiti specijalni tečaj, 1955. godine. U početnoj fazi slika pejzaže, cvijeće, mrtve prirode. Kao član likovne grupe „Trojica” (1951-1960) izlagao više puta u Cetinju, Titogradu i Beogradu. U vrijeme studija pohađao je umjetničku radionicu kod Jaroslava Kratine, u okviru koje se okreće istraživanju slikarskih materijala, što će dovesti do promjene stila i usmjeravanja ka enformelu. Izlagao je širom Jugoslavije i Evrope. Postepeno se usmjerava ka kolorističkom ekpresionizmu. Učestvovao je na Bijenalu u Veneciji  (1990) i na preko 200 kolektivnih izložbi u zemlji i inostranstvu. Dobitnik je većeg broja nagrada od kojih se izdvajaju Savezna nagrada za zidno slikarstvo (1962); Nagrada Cetinjskog likovnog salona „13. novembar”, Cetinje (1967); Trinaestojulska nagrada (1969)… Bio je član ULUCG-a, ULUS-a, CANU."
"Branko Kovačević"	"Zadvarje, Omiš, 1911 -Krapinske Toplice, 1988"	"Slikar. Počeo se baviti slikarstvom kao autodidakta i tako je održao prvu izložbu u Splitu. Potom uči slikarstvo u Zanatskoj školi u Splitu kod Emanuela Vidovića, nakon čega 1938. godine završava Umetničku akademiju u Beogradu. Vraća se u Split, a potom radi kao likovni pedagog u Novoj Gradiški. U tom periodu slika pejzaže. Po izbijanju Drugog svjetskog rata sarađuje sa Pokretom otpora. U ratnom periodu radi linoreze za mapu “Kroz Narodnooslobodilačku borbu” koja je 1944. godine štampana u Splitu. Bio je jedan od organizatora i izlagač na izložbama umjetnika partizana u Splitu, Šibeniku i Zadru. Po okončanju rata bio je nastavnik u Zagrebu, vodio je Umjetničku galeriju u Dubrovniku a radio je i kao scenograf u Osijeku. Objavljivao je tekstove o književnosti i likovnoj umjetnosti. "
"Carl Goebel "	"Beč, 1824 - Beč, 1899"	"Slikar. Sin je slikara istorijskih kompozicija Karla Petera Gebela, a unuk skulptora Jozefa Klibera. Putovao i radio širom Evrope na brojnim dvorovima kao portretista plemstva. Slikao pejzaže i žanr scene u Italiji, Parizu, Mađarskoj, Srbiji, Crnoj Gori, Španiji, Sjevernoj Africi. U poznijim godinama bavio se grafikom. Osim pejzaža, radio portrete i žanr kompozicije."
"Carl Robert Kummer"	"Drezden, 1810 - Drezden, 1889"	"Carl Robert Kummer bio je njemački pejzažni slikar i jedan od predstavnika druge generacije slikara romantizma. Školovao se u rodnom Drezdenu, a presudno iskustvo za njegovo formiranje bila su višegodišnja putovanja po Italiji (1832-1837), nakon čega se trajno vraća u Drezden. Tokom života intenzivno je putovao i stvarao studije pejzaža iz Austrije, Švajcarske, Hrvatske, Dalmacije, Škotske i Egipta, pri čemu je raznolikost prirodnih ambijenata snažno uticala na njegov slikarski izraz. Godine 1859. imenovan je za profesora u Drezdenu. Njegova djela danas se čuvaju u zbirkama poput Gemäldegalerie Neue Meister u Drezdenu i Kunstsammlungen Chemnitz."
"Cata (Katica) Dujšin Ribar "	"Trogir, 1897 - Zagreb, 1994"	"Slikarka, restauratorka, pjesnikinja. 1898. porodica se seli u Kotor, da bi se po izbijanju Prvog svjetskog rata vratila u Trogir. 1915. - 1917. nastanjuju se u Splitu, gdje nastavlja školovanje u Obrtničkoj školi. Od slikara Emila Vidovića dobija prve slikarske poduke. Od 1917 - 1921. studira na Umjetničkoj akademiji u Zagrebu, ali nije diplomirala zbog bolesti. 1924. - 1925. uči slikanje u ateljeu Vladimira Becića. U periodu 1941. - 1945. nekoliko je puta je hapšena zajedno sa suprugom, glumcem Dubravkom Dujšinom, koji umire dvije godine kasnije. 1948. godine upoznaje advokata i političara dr Ivana Ribara, za kojeg će se udati nekoliko godina kasnije. Studijski boravila u Parizu i Londonu. Radila kao restauratorka u Galeriji umjetnina u Splitu. Slikala pejzaže i portrete. 1976. poklanja gradu Zagrebu stan sa 203 umjetnička predmeta, biblioteku, rukopise i ostalu građu iz ostavštine dvojice supruga, a 1978. poklanja značajan broj radova gradu Trogiru.
Samostalno je izlagala širom Jugoslavije, u Londonu i Njujorku, a uporedo je objavljivala poeziju. Slikama je davala dramski i lirski prizvuk, pod uticajem impresionizma, a potom i snažnog ekspresionističkog izraza, slobodnijeg poteza i istančanog osjećaja za kolorit. "
"Charles Barbant"	"Pariz, 1844 - Pariz, 1921"	"Charles Barbant bio je francuski majstor drvoreza i ilustrator, jedan od najistaknutijih gravera svog vremena. Radio je za izdavačke kuće Hachette i Didot te za časopise Le Tour du Monde i L’Illustration, gdje je oživljavao prizore iz putopisne literature XIX vijeka. Njegove gravure, precizne i bogate detaljima, pratile su tekstove brojnih autora, među njima i Charlesa Yriartea, za čiju je knjigu Les Bords de l’Adriatique et le Monténégro urezivao prizore Boke Kotorske i Crne Gore."
"Charles Yriarte "	"Pariz, 1832 - Pariz,1898"	"Putopisac, novinar, publicista i slikar. 1859. godine pratio je špansku ekspediciju u Maroko, a 1860. na Siciliju i o tome u francuskim časopisima (Figaro, Temps, Tour du Monde, Le Monde illustré) objavljivao reportaže i crteže. Krajem sedamdesetih godina boravio u Istri, Dalmaciji, Hercegovini, kada je posjetio i Cetinje. Bio je prijatelj sa istaknutim pravnikom Valtazarom Bogišićem, zahvaljujući kome je i predstava Crne Gore bila realni odraz društvenih prilika. Autor je knjige „Jadranske obale i Crna Gora“ (1878) u kojoj su objavljene dvije karte i mnoštvo ilustracija na kojima je zabilježio tradicionalni način života i običaje. Njegov doprinos je značajan u pogledu uticaja na druge strane umjetnike za koje su nerijetko njegovi crteži služili kao predlošci slika."
"Christian Frederik Emil Eckardt"	"Kopenhagen, 1832 - 1914"	"Slikar. Aktivan u vrijeme „zlatnog“ doba danskog slikarstva. Slikao dominantno morske pejzaže i primorske motive, mada se bavio i portretom. Započeo studije umjetnosti u Kopenhagenu, a potom putovao u Minhen, Drezden, Veneciju i Rim kako bi se usavršavao. Debitovao na Pariškom salonu 1856. godine, gdje je ubrzo postao i redovni izlagač. U dva navrata dobio Neuhausen nagradu. Njegova djela odlikuje haromoničan kolorit."
"Cvetko Lainović"	"Podgorica, 1931 - Beograd, 2006"	"Studirao je slikarstvo u Ljubljani i Zagrebu. Diplomirao je 1954. na Akademiji likovnih umjetnosti u Zagrebu. Završio je studije matematike 1967. na Pedagoškoj akademiji u Nikšiću. Na početku slika u duhu poetskog realizma i intimizma,a potom ekspresionizma, da bi se šezdesetih godina usmjerio ka svedenom izrazu. slika pejzaže i figuralne kompozicije. bavio se i publicističkim radom. Samostalno izlagao u Titogradu/Podgorica, Nikšiću, Beogradu, Zagrebu, Njujorku, Parizu itd. Kolektivno je izlagao u zemlji i inostranstvu: SAD, Slovenija, Hrvatska, Italija, Francuska, Belgija, Egipat, Liban, Njemačka, Monte Karlo, Švajcarska, Tunis, Kipar, Turska, Mađarska. Dobitnih više nagrada među kojima su: Nagrada ALU, Zagreb (1954); Nagrada „13. novembar”, Cetinje (1965); Nagrada „19. decembar”, Titograd (1969); Trinaestojulska nagrada (1977). Bio je član ULUCG-a od 1956. i ULUS-a od 1970."
"Desanka Šaban"	"Cetinje, 1926 - Beograd, 2019"	"Slikarka. Studirala je u Parizu slikarstvo i keramiku kod Madam Sevinji, i u ateljeu na Monparnasu. Usavršavala se na putovanjima po Italiji, Francuskoj, Grčkoj, Danskoj, SAD i SSSR. Pripada prvoj generaciji školovanih umjetnica u Crnoj Gori. Uglavnom slikala pejzaže za koje je inspiraciju pronalazila u lokalnim predjelima. "
"Dobrivoje Bobo Samardžić"	"Mostar, 1932 - Mostar, 1993"	"Slikar, scenograf. Školovao se u Školi za Primjenjenu umjetnost u Sarajevu i Umjetničkoj školi u Herceg Novom. Slikao pejzaže i figuralne kompozicije u duhu  apstrakcije i ekpresionizma. Radio u Pozorištu lutaka u Mostaru."
"Đorđije Bato Pravilović  "	"Cetinje, 1925 - Herceg Novi, 2008"	"Slikar, likovni pedagog.  Završio je ALU u Beogradu. Bavio se pedagoškim radom - u Gimnaziji na Cetinju, Umjetničkoj školi u Herceg Novom i Pedagoškoj akademiji u Nikšiću. U slikarstvu je radio teme iz svakodnevnog života, a kao učesnik NOB-a kratko radio i djela ratne tematike. Krajem sedamdesetih godina usmjerava se ka nadrealnom i fantastičnom slikarstvu koje za inspiraciju ima primorsko podneblje, a nerijetko i aktove.  Samostalno izlagao uglavnom u Crnoj Gori, a učestvovao je na brojnim grupnim izložbama u Crnoj Gori i inostranstvu. Dobitnik je Trinaestojulske nagrade (1959); Nagrade Saveza boraca Jugoslavije, Beograd (1967, 1975); Nagrada Cetinjskog likovnog salona „13. novembar” (1968, 1973); Nagrade Memorijala „Nadežda Petrović”, Čačak (1968); Nagrade Hercegnovskog zimskog salona (1978). Bio je član ULUCG-a od 1953."
"Drago Simonović"		
"Đurđe Teodorović"	"Obrovac, 1907 - Beograd, 1986"	"Slikar, karikaturista, illustrator, scenograf, novinar. Studira slikarstvo na Likovnoj akademiji u Beogradu, kod profesorâ Bete Vukanović, Milana Milovanovića i Ljubomira Ivanovića. Bio je jedan od osnivača socijalno angažovane grupe “Život”, formirane 1934. godine. Grupa se zalagala za angažovanost i realističan pristup umjetnosti. Usavršavao je slikarstvo u Parizu, gdje proširuje vidike i razvija interesovanje za načela moderne pa po povratku radi u rasponu od figuracije do apstrakcije. Bio je vješt u komponovanju scena, širokog raspona tema, često geometrijski stilizovanih, a slike su često bile monumentalnih formata. Kasnije je radio kao profesor na Višoj pedagoškoj školi, a potom do odlaska u penziju bio profesor na Akademiji likovnih umetnosti u Beogradu. Osim slikarstva bavio se ilustracijom, uglavnom dječijih knjiga, scenografijom i političkom karikaturom (u časopisu NIN, u čijem je osnivanju učestvovao). 
"
"Eduard Peithner von Lichtenfels"	"Beč, 1833 - Beč, 1913"	"Austrijski pejzažni slikar i grafičar, jedan od značajnijih predstavnika alpskog i planinskog pejzaža u XIX vijeku. Školovao se na Akademiji likovnih umjetnosti u Beču, a njegov rad odlikuje precizno opažanje prirode, suzdržan kolorit i osjećaj za monumentalnost reljefa. Pored Alpa, slikao je i motive iz Dalmacije i južnih krajeva Monarhije."
"Edward Lear"	"Midlseks, 1812 - Sanremo, 1888"	"Slikar, ilustrator, muzičar, pjesnik, poznat po tzv. literarnim besmislicama. Radio ilustracije ptica i životinja za Zoološko udruženje. Usled narušavanja zdravlja posvetio se slikanju pejzaža i putovanjima. Obišao je Grčku, Egipat, Indiju, Cejlon i radio predloške za slike u ulju i akvarelu. Posjetio i Italiju gdje je bio impresioniran načinom života, tradicijom i spomenicima, pa ostaje da živi do kraja života. Boravio u Albaniji i Crnoj Gori. Autor je većeg broja knjiga."
"Emanuel Cedrick"	"Gisborn, 1906 - Sidnej, 1995"	"Novozelandsko-australijski slikar i grafičar, jedan od najplodnijih i najsvestranijih umjetnika Australije XX vijeka. Porijeklom sa Novog Zelanda, rano je počeo studije umjetnosti u Kraljevskom umjetničkom društvu, a sa 19 godina radio je kao komercijalni umjetnik u Sidneju. Tokom Drugog svjetskog rata služio je u RAAF-u u Novoj Gvineji, gdje je djelovao i kao neslužbeni ratni umjetnik. "
"Emil Jakob Schindler"	"Beč, 1842 - Vestrland, 1892"	"Slikar.  Studirao Likovnu akademiju u Beču, bio inspirisan holandskim slikarstvom. Putovao je u Italiju i po Dalmaciji, a kasnijih godina i u Francusku i Holandiju. Od 1887. godine formira umjetničku koloniju u zamku Plankenbergu. 1887. po narudžbini austrijskog kralja Rudolfa napravio je crteže dalmatinske obale i Krfa u okviru projekta „Austro-ugarska monarhija u slici i riječi“. Enciklopedija se sastojala od 24 toma i sadržala je opise zemalja, predjela koji su bili u sastavu Austro-ugarske monarhije, a štampana je na nekoliko jezika. Zahvaljujući ovom projektu postao je počasni član Bečke, a potom i Minhenske akademije nauka."
"Eugène Grandsire"	"Pariz, 1845 - Pariz, 1907"	"Eugène Grandsire bio je francuski slikar, crtač i ilustrator aktivan u drugoj polovini XIX vijeka. Školovao se u Parizu i izlagao na Pariskom Salonu, a paralelno je ostvario značajan opus u oblasti ilustracije, naročito za putopisna i geografska izdanja. Njegovi crteži odlikuju se kombinacijom slikarskog senzibiliteta i topografske preciznosti, što ih je činilo pogodnim kao predloške za gravure u luksuznim knjigama. U djelu Les Bords de l’Adriatique et le Monténégro Charlesa Yriartea (1878) pojavljuje se kao autor crteža pejzaža i veduta, koje su potom specijalizovani graveri interpretirali u drvorezu."
"Fedor von Karacsay"	"1787 - Teheran, 1859"	"Austrijski pukovnik i zapovjednik grada i tvrđave u Kotoru (1787–1859), poticao je iz ugledne plemićke porodice. Pored vojne karijere, bavio se akvarelom i izradom geografskih karata. Tokom službe u Boki Kotorskoj bio je uključen u putovanje Fridriha Avgusta, kralja Saksonije, kroz Istru, Dalmaciju i Crnu Goru (1838), što je predstavljalo prvu zvaničnu posjetu jednog evropskog suverena Cetinju u vrijeme Njegoševe vladavine i značajno doprinijelo evropskom interesovanju za Crnu Goru. Karačaj je autor više dokumentarno-likovnih zapisa Crne Gore i Boke, uključujući akvarele Cetinja i Cetinjskog manastira, kao i karte Crne Gore objavljene u Beču. Njegovo najznačajnije djelo je album 100 vedute delle coste orientali del mare Adriatico, sa stotinu preciznih akvarela istočne jadranske obale od Zadra do Bara, među kojima posebno mjesto zauzimaju prizori Crne Gore i Bokokotorskog zaliva u Njegoševo doba."
"Filip R. Vučković "	"Skadar, 1888 - Beograd,  1961"	"Slikar, likovni pedagog. Upisuje Umetničko-zanatsku školu u Beogradu 1909. ali već nakon dvije godine odlazi u Minhen, gdje studira na Akademiji umjetnopsti, u klasi profesora P. Halma. Takođe, dvije godine je proveo u Parizu, u Školi lijepih umjetnosti. U pojedinim izvorima može se naći podatak i da se školovao na Umjetničkoj akademiji u Veneciji,  koju je završio 1924.  Tokom studiranja bio usmjeren ka akadmeizmu, da bi se postepeno okrenuo ka ekspresionističkom izrazu. Radio je kao likovni pedagog u Beogradu. "
"Franz Schwenfurth"	"1844 - 1918"	"Franz Schwenfurth bio je austrijski slikar pejzaža i veduta, aktivan u drugoj polovini XIX i početkom XX vijeka. Školovan u bečkom umjetničkom krugu, radio je motive iz Alpa, južnih provincija Monarhije i Jadrana, sa naglaskom na mirne, pregledne kompozicije i umjeren kolorit. Njegova djela stoje na razmeđi između topografske vedute i slikarskog pejzaža, često namijenjena građanskoj publici i tržištu umjetnina."
"Franz Zeller"	"Beč, 1805 - 1876"	"Slikar, litograf, autor grafika i veduta.  Rođen u bečkoj plemićkoj porodici, studirao pravo i započeo karijeru u pravosuđu. Ubrzo se posvećuje slikarstvu i grafičkoj produkciji, kao autodidakta. Radio u tehnici ulja, akvarela, gvaša i litografiji. Često prikazivao vojne scene, prizore iz lova, svakodnevnog života i pejzaže. Njegove slike, litografije i druge grafike odražavaju veliki interes publike u to doba za vedute i dokumentaciju lokaliteta kroz likovnu umjetnost. Izlagao u Beču."
"Frédéric Sorrieu"	"Pariz, 1807 - Pariz, 1877"	"Francuski crtač i ilustrator, aktivan u prvoj polovini i sredinom XIX vijeka, naročito poznat po panoramskim, istorijskim i alegorijskim kompozicijama namijenjenim luksuznim izdanjima i ilustrovanim knjigama. Radio je kao autor predložaka (dessinateur) za drvorezne i čelične gravure, pri čemu je njegov crtački rukopis prepoznatljiv po složenim prostornim konstrukcijama, naglašenim vertikalama i dramatičnim odnosima pejzaža i arhitekture."
"Fritz Lach"	"Linc, 1868 - Beč, 1933"	"Slikar, grafičar. Studirao na akademijama u Beču i Minhenu. Do svoje 32. godine bio je oficir Prve dunavske parobrodske kompanije, a 1890. godine je postao lučki službenik odgovoran za vođenje knjiga o prihodima u Orsovi (Rumunija), a potom u Beogradu i Regensburgu. Kasnije se nastanio u Beču i posvetio slikarstvu. Bio je član njemačkog udruženja umjetnika i književnika Künstlerbund-a i austrijske asosijacije umjetnika Dürerbund, a dobitnik je brojnih nagrada i priznanja. Glavna tema njegovih radova su bili pejzaži i vedute.
"
"Gojko Berkuljan "	"Nikšić, 1923 - Cetinje, 1989"	"Slikar, scenograf, konzervator. Kao pripadnik prve generacije upisuje Umjetničku školu na Cetinju, 1947. godine, na Odsjeku za slikarstvo kod profesora Mila Milunovića i Petra Lubarde. Osim njih predavači su bili i Đorđe Oraovac, Svetomir Poček, Milan Božović i Marko Kažić. Nastavlja školovanje u Herceg Novom nakon preseljenja škole 1948. godine. Tokom školovanja bio je, pored ostalog, angažovan na kopiranju i zaštiti fresaka u Pećkoj patrijaršiji i drugim crkvama i manastirima u Makedoniji i Crnoj Gori. Nakon diplomiranja izvjesno vrijeme je radio kao tehnički urednik lista “Pobjeda”, a potom u Zavodu za zaštitu spomenika kulture na Cetinju, na poslovima konzervatora za štafelajno i fresko slikarstvo. Za potrebe Zavoda napravio je prvu „skicu“ objekta na ostrvu Gospa od Škrpjela. Zajedno sa slikarima Aleksandrom Prijićem i Brankom Filipovićem – Filom, 1951. godine osnovao je grupu „Trojica“, koja je, u crnogorskoj likovnoj umjetnosti, označila raskid sa ideološkim stereotipima soc-realizma i prelazak na zapadne likovne modele.
Od 1952. godine je radio kao scenograf u Narodnom pozorištu „Zetski dom“ i Dječijem pozorištu „Rajko Begović“. Kao stipendista fonda „Moša Pijade“ boravio je u Italiji (1954) i Francuskoj (1959). Ilustrovao je nekoliko edicija i pojedinačnih izdanja, radio je logoe i plakate za pojedine manifestacije ili propagandne kampanje. Inicirao je osnivanje i bio prvi direktor Likovnog salona „13. Novembar“.
Bio član ULUCG (Udruženja likovnih umjetnika Crne Gore) i ULUJ (Udruženja likovnih umjetnika Jugoslavije), a za svoj rad dobio je više nagrada i ordena.
"
"Gustav Rasch"	"1873 - 1955"	"Gustav Rasch bio je danski slikar, školovan u Kopenhagenu, koji je djelovao na prelazu iz XIX u XX vijek. Najčešće je slikao pejzaže i obalne motive, s posebnim interesovanjem za mediteranski i južnoevropski prostor, gdje boravi tokom putovanja. Njegov izraz odlikuju smiren kolorit, jasna kompozicija i naglašena atmosfera."
"Hakija Kulenović"	"Bosanski Petrovac, 1905 -Sarajevo, 1987"	"Slikar i likovni pedagog. Bio je potpredsjednik Saveza likovnih pedagoga Jugoslavije i profesor Više pedagoške škole. Studirao je slikarstvo kod Jovana Bijelića dvije godine, a potom diplomirao na Umetničkoj školi u Beogradu, 1928. godine. Školovanje nastavio na Skandinavskoj akademiji u Parizu. Karijeru započeo u Šapcu, a potom nastavio u Sarajevu. Ratne godine proveo u radnom logoru blizu Beča, a potom u logoru na Banjici, u Beogradu. Izveo generacije nastavnika likovnog obrazovanja koji su ga predavali prilagođenog dječijem uzrastu. Dominantno slikao pejzaže, u ekspresionističkom maniru."
"Heinrich Louis Theodor Gurlitt "	"1812 - 1897"	"Dansko-njemački slikar bogatog opusa, čije je djelo obilježilo procvat Dizeldorfskog slikarstva sredinom XIX vijeka. Nakon studija u Kopenhagenu, gdje 1833. osvaja srebrnu medalju, Akademija ga ističe kao jednog od najtalentovanijih umjetnika generacije. Tokom karijere živi u Austriji i Njemačkoj, ali ostaje vezan za Dansku. Putuje po Grčkoj, Italiji i Dalmaciji, stvarajući romantične pejzaže prožete suptilnom atmosferom i svjetlom juga."
"Hermann David Salomon Corrodi"	"Frascati, 1844 - Rim, 1905"	"Italijanski slikar pejzaža i orijentalnih scena. Studirao slikarstvo na Akademiji sv. Luke kod oca, Salomona Korodija (1810-1892) i u Parizu (1872). U Parizu upoznaje britanskog slikara Lorensa Alma-Tadema koji ga poziva u London i predstavlja kraljevskoj porodici. Dobija porudžbe i slika istorijske kompozicije. Upoznaje i druge pripadnike evropskih kraljevskih dvorova, a postaje prijatelj kraljice Viktorije. Putuje na Daleki istok, u Egipat, Siriju, Grčku i Tursku gdje će naslikati mnogo radova. Radio je kao profesor na Akademiji sv. Luke, gdje je dobio titulu viteza."
"Hugo Charlemont "	"Jemnice, 1850 - Beč, 1939"	"Austrijski slikar. Studirao je na Akademiji u Beču, studijski boravio u Holandiji, gdje je stekao znanja iz oblasti grafike kod Artura Vilijama Ungera (Arthur William Unger). Bavio se slikanjem pejzaža. Napravio seriju ilustracija pod nazivom “Austro-ugarska monarhija u slici i riječi” za princa Rudolfa.   "
"Ilija Šobajić"	"Danilovgrad, 1876 - Beograd, 1953"	"Slikar pejzaža i orijentalnih motiva, školovan u Rimu i Ženevi. Putovao je Egiptom, Sirijom, Grčkom i duž jadranske obale, stvarajući djela u akademskom duhu i okviru orijentalizma, s prizorima istočnjačkih ulica i pijaca oblikovanim u toplim, zemljanim tonovima i svijetlim kolorističkim akcentima. Crnu Goru je posjetio 1898. godine, kada je izradio nekoliko skica koje je kasnije razvio u završena slikarska djela. Svoj boravak na Cetinju opisao je u knjizi Un escursione nella Montagne Nere, objavljenoj 1899. u RimuZabilježeno je i da je, za potrebe slikanja, kupio jednu crnogorsku narodnu nošnju."
"J. Frey"		"J. Frey je vjerovatno bio graver koji je izradio ovaj prikaz Nikšića po crtežu autora potpisanog sa M.Č. o kojem nema dostupnih podataka."
"Jakob von Alt"	"Beč, 1789 - Beč, 1872"	"Austrijski slikar, akvarelista i crtač, jedan od najznačajnijih majstora vedute i pejzaža u habsburškom kulturnom prostoru XIX vijeka. Specijalizovao se za precizne, ali slikarski suptilne prikaze gradova, arhitekture i prirodnih ambijenata, često rađene u akvarelu i gvašu. Njegov opus obuhvata Beč, Alpe, Italiju i širi jadranski prostor, gdje je spojio topografsku tačnost sa atmosferom svjetla i kolorita. Kao dvorski i putujući umjetnik, Jakob von Alt imao je ključnu ulogu u vizuelnom oblikovanju srednjoevropskog pogleda na južne provincije Monarhije."
"Jean-Baptiste-François Génillion"	"Lyon, 1750 - Pariz, 1829"	"Francuski slikar, crtač i ilustrator, aktivan u drugoj polovini XVIII i početkom XIX vijeka. Génillion je poznat po vedutama, pejzažima i ilustracijama za putopisnu i geografsku literaturu, gdje je radio u duhu prosvjetiteljskog interesa za topografiju i dokumentovanje prostora. Njegov rad karakterišu jasna kompozicija, narativna čitljivost i spoj umjetničkog izraza sa deskriptivnom preciznošću."
"Johann Högelmüller"		"Crtač, autor veduta i grafičkih prikaza čije radove su štampali drugi autori, a koje su bile objavljene u albumu Dalmacija."
"Jovan Jovo Ivanović"	"Budva, 1932 - Budva, 2017"	"Slikar, likovni pedagog. Završio Umjetničku školu u Herceg Novom, 1956. godine u klasi Draga Đurovića. Likovno obrazovanje nastavlja u ateljeu Mila Milunovića u Beogradu. Poslije dvije godine vraća se u Budvu i bavi se pedagoškim radom. Početkom sedamdesetih godina prelazi u Kulturni centar, u okviru kojeg osniva Modernu galeriju (1972), na čijem je čelu bio decenijama. Galerija od 2018. godine nosi njegovo ime. Izražavao se u različitim tehnikama - od ulja, akvarela, gvaša, crteža, uglavnom u ekspresionističkom maniru. Prvu samostalnu izložbu imao je 1964. u Budvi, a izlagao u Antverpenu, Riminiju (1968) i Beču (1969) kao i širom Jugoslavije i Crne Gore. Dobitnih je više nagrada, među kojima su Nagrada Cetinjskog likovnog salona, Cetinje (1974);  Nagrada za crtež „Milo Milunović”, ULUCG, Titograd (1980); Plaketa ULUCG-a za ukupan doprinos u oblikovanju crnogorske likovne scene (2017). Bio je član ULUCG-a od 1964. godine."
"Jovan Kukić"	"Zagreb, 1907 - Beograd, 1982"	"Slikar, likovni pedagog. Završio Učiteljsku školu u Beogradu. Pohađao tečajeve slikanja kod Jovana Bijelića, Zore Petrović, Svetolika Lukića. Prvi put je izlagao 1939. godine u Beogradu.Učestvovao na svim izložbama Udruženja likovnih umetnika Srbije, kao i na izložbama Saveza likovnih umetnika Jugoslavije. Samostalno izlagao u Beogradu. Radio je kao nastavnik crtanja u Gimnaziji u Beogradu. Bio je član ULUS-a."
"Jovan Zonjić"	"Cetinje, 1907 - Beograd, 1961"	"Slikar. Diplomirao je na Umetničkoj školi u Beogradu 1931, kod profesorȃ Ljube Ivanovića i Milana Milovanovića. Iste godine izlagao je na Jesenjem salonu u Beogradu i otvorio prvu samostalnu izložbu na Cetinju. Od 1931–1939. živio u Parizu i studirao istoriju umjetnosti i arheologiju na Sorboni, kao i školu u Luvru - Odjeljenje akademskog slikara Robera Reja. Godine 1932. primljen je u atelje akademika Fransoa Lorana. U vrijeme boravka u Parizu slika pejzaže, motive sa Sene i predjele iz okoline Pariza, mrtve prirode, enterijere i često izlaže. Sliku “Crnkinja” otkupljuje Nacionalni muzej moderne umjetnosti ali ona nestaje tokom njemačke okupacije. Kao zamjenu slikar poklanja rad “Mrtva priroda u crnom okviru”. Tokom boravka u Francuskoj izlaže u paviljonu na Malom Kalemegdanu u Beogradu (1934) dobija nagradu „Beograđani - beogradskim umetnicima”. Naredne godine izabran je na konkursu za uređenje unutrašnjosti zgrade Narodne skupštine i za izradu fresko-dekoracije i ikona Crkve Sv. Preobraženja u Novom Sarajevu. Nakon povratka iz Pariza živi u Beogradu, a potom na Cetinju i u Ljubljani. 
Radio je pejzaže, mrtve prirode, portrete, figuralne kompozicije sa temama iz narodnog života, zidne dekoracije. Kolorit je ograničen na nekoliko boja – uglavnom sive i smeđe u prigušenom skoro monohromnom tretmanu, a tonska skala je svedena na nekoliko svetlijih nijansi osnovnih boja.
"
"Karl Ludwig Prinz"	"1875-1944"	"Austrijski samouki slikar i scenograf. Poznat je po pejzažima velikih razmjera iz Bečke šume i Alpa (Južnotirolski Dolomiti). Od 1908. bio je član Bečke zadruge likovnih umjetnosti. Od 1912. godine stvarao je scenografiju za dvorsku operu u Beču i za pozorišta u Minhenu, Hamburgu i Njujorku. Tokom Prvog svjetskog rata primljen je kao ratni slikar u sjedištu austrougarske ratne štampe."
"László Mednyánszky"	"Beckov, 1852 - Beč, 1919"	"Mađarski slikar simbolističke orijentacije, poznat po pejzažima, prizorima prirode i prikazima marginalizovanih ljudi. Poticao je iz plemićke porodice, školovao se u Minhenu i Parizu, a stvarao širom srednje Evrope. Njegovo slikarstvo odlikuju tamna, prigušena paleta, izražajna atmosfera i introspektivan, često melanholičan ton."
"Leo Arndt"	"Eilenburg, 1857 - Berlin, 1945"	"Ilustrator i grafičar. Upisao Akademiju likovnih umjetnosti u Lajpcigu. Radio kao slobodni umjetnik. U Sarajevu osnovao slikarski klub. Poznat po portretima i pejzažima."
"Ljubo Brajović "	"Vraka, 1934 - Podgorica, 2018"	"Slikarstvo je učio u Srednjoj umjetničkoj školi u Herceg Novom, kod profesora Bata Pravilovića i Veliše Lekovića. Likovnu akademiju završio je u Beogradu 1964. godine u klasi  Ljubice Sokić i Mila Milunovića. Bavio se konzervacijom i restauracijom i radio u Zavodu za zaštitu spomenika kulture Kosmeta u Prištini, a potom na Cetinju i u JU Muzeji i galerije Podgorice. Bavio se kopiranjem fresaka i učestvovao u premještanju manastira Piva. Radio u Pećkoj patrijaršiji, crkvi Bogorodice Ljeviške, Gračanici, manastiru Morača, Dubočica, Savina, Reževići, Crkvi Svetog Đorđa i na brojnim objektima i spomenicima na Skadarskom jezeru. Njegove kopije fresaka nalaze se u stalnoj postavci Galerije fresaka u Beogradu, a djela u kolekcijama brojnih muzeja. 
Slikao pejzaže, portrete, mrtve prirode, enterijere. Učestvovao je na brojnim samostalnim i grupnim izložbama ULUCG-a i predstavljanjima crnogorske umjetnosti. 
 "
"Ljubomir Ljuba Ivanović "	"Beograd, 1882 - Beograd, 1945"	"Slikar koji je čitavu svoju karijeru posvetio bavljenju crtežom i grafikom. Studirao na privatnoj školi Antona Ažbea i Akademiji u Minhenu 1909. godine. Potom je predavao crtanje na Umetničkoj školi u Beogradu, a predavao je i na Akademiji likovnih umetnosti. Bio je jedan od osnivača Udruženja likovnih umetnika i član umjetničke grupe „Lada“. Bio je dopisni član SANU. "
"Ludvik Kuba"	"Podjebradi, 1863 - Prag, 1956"	"Slikar, muzičar i pisac. Studirao je na Muzičkoj školi u Pragu, a slikanje učio privatno. Potom upisuje Umjetničku akademiju na kojoj uči od 1891-1893. Studije nastavlja u Parizu na Julijanskoj akademiji (1893-95) i kod Antona Ažbea u Minhenu (1895-1904). Osim slikanja sakupljao narodne pjesme i pisao o narodnoj tradiciji. Uglavnom je slikao pejzaže, portrete i mrtve prirode. Bio je član Češke akademije i Jugoslovenske akademije nauka i umjetnosti."
"Luka Stanković "	"Gračanica, 1909 - Peć,1983"	"Završio je Umetničku školu u Beogradu, kod profesora Ljubomira Ivanovića, a skulpturu je učio kod vajara Tome Rosandića. Prije Drugog svjetskog rata predavao crtanje u srednjim školama u Nikšiću (Gimnaziji i Učiteljskoj školi). Predavao u Umjetničkoj školi u Herceg Novom (1950–1960), gdje je bio cijenjen kao vrstan pedagog. Potom se seli u Prištinu, a zatim u Beograd. Tokom čitave karijere   bavio se crtežom. U ranom periodu radi realističke pejzaže okoline Nikšića, Andrijevice i plavske doline. Kratko stvara u duhu socrealizma, predstavlja scene izgradnje zemlje – omladinske radne akcije, a značajno je doprinio utemeljenju jednog specifičnog oblika dokumentarnog slikarstva. Po okončanju ovog perioda u umjetnosti ponovo se posvećuje omiljenoj temi pejzaža i predstavama urbanih cjelina. 
Uglavnom radi olovkom i tušem, izražajnim potezima sa diskretnim prelazima između sjenki i polusjenki, osvjetljenih i tamnih partija, stvarajući intimnu atmosferu. Bavio se i skulpturom. Radio je portrete i spomen-biste. Od 1946. učestvuje na izložbama ULUCG-a, a bio je član ULUS-a. "
"Mario Maskareli  "	"Cetinje, 1918 - Risan, 1996"	"Slikar, grafičar, a bavio se i ilustracijom i slikanjem na staklu. Završio Akademiju likovnih umetnosti u Beogradu i specijalni kurs grafike. Studijski boravio u Grčkoj, Italiji, Francuskoj, Belgiji i Holandiji. Predavao u Školi za primjenjenu umjetnost u Herceg Novom. Bio član grupa „Samostalni“ i „Lada“. Trajno je bio nastanjen u Beogradu, dok je povremeno dolazio u Prčanj, gdje je imao atelje. Slikao uglavnom primorske motive, teme karnevala, u prepoznatljivom ekspresivnom maniru, često potiskujući objektivizaciju predmeta."
"Marko Čelebonović "	"Beograd, 1902 - Sen Trope, 1986"	"Studije prava je započeo 1919. u Oksfordu, a diplomirao 1922. u Parizu. Iste godine došao je u vajarski studio Antoana Burdela u Parizu sa namjerom da se posveti vajarstvu, ali se ubzo usmjerio ka slikarstvu. Već 1925. po prvi put je izlagao svoja djela u Salonu Tiljeri (Salon des Tuilleries), potom odlazi u Sen Trope, gdje radi uz francuske slikare - Vijara, Sinjaka, gdje će se potom i trajno nastaniti. Godine 1937. imao je prvu samostalnu izložbu u Beogradu, dok je 1938. izlagao sa grupom „Dvanaestorica“. Povremeno je posjećivao Beograd, crnogorsko primorje i obilazio srednjevjekovne manastire. Bio je blizak sa jugoslovenskim slikarima koji su dolazili u Francusku (Sreten Stojanović, Marino Tartalja, Petar Lubarda, Milo Milunović). Pripadao je francuskom Pokretu otpora. U periodu 1948-1960, bio je profesor na Akademiji umetnosti u Beogradu, u čijoj je klasi studirao slikar Miodrag Dado Đurić kojem je pomogao da ode u Francusku. Često je izlagao u Parizu, Beogradu, Cirihu, Ženevi, Sarajevu, Skoplju i Nišu. Učestvovao je i na kolektivnim izložbama jugoslovenske umjetnosti u Francuskoj, Engleskoj, Belgiji, Italiji, Holandiji i Brazilu. Bio je savjetnik Ambasade FNRJ u Parizu 1949-1952. i sekretar Saveza likovnih umjetnika Jugoslavije 1953. Bio je član grupa: “Oblik”, “Dvanaestorica”, “Samostalni”."
"Mathias Trentsensky"	"Beč, 1790 - Beč, 1866"	"Austrijski litograf i izdavač aktivan u Beču sredinom XIX vijeka. Vlasnik radionice Trentsensky & Vieweg, poznate po vedutama i vojnim prizorima. Autor i izdavač ranih litografija Dalmacije i Boke Kotorske, među njima i pogleda na Kotor iz oko 1845. godine."
"Mato Đuranović"	"Đurići, Herceg Novi, 1895 - Meljine, 1973"	"Slikar, likovni i muzički pedagog. Prva znanja o umjetnosti dobio je od oca koji je takođe bio slikar, Špiro Đuranović. Školovanje nastavlja u Zadru, a potom odlazi u Ameriku, 1919. godine. Završava Muzičku akademiju i predaje violinu. 1922. godine imao je prvu samostalnu izložbu u Galvestonu, a 1929. godine završava Grand Central School u Njujorku, gdje dobija zlatnu medalju 1932. godine. 1934. se vraća u Boku Kotorsku. Učestvuje u Drugom svjetskom ratu. Predavao crtanje u Gimnaziji u Kotoru. Bio član ULUCG i učestvovao na izložbama Udruženja. Organizovao putujuću izložbu na brodu ""Kapetan Martinović"" koja je gostovala u američkim lukama u kojima je boravio. Radio uglavnom pejzaže i portrete, pod uticajem Sezana i kubizma, a potom i meksičkog socijalnog realizma. Izlagao širom Amerike, u Francuskoj, Italiji, Kotoru, Cetinju ... kao i na brojnim kolektivnim izložbama širom Evrope. Osim Zlatne medalje, dobitnik je Trinaestojulske nagrade, Nagrade Cetinjskog salona jugoslovenske umjetnosti i drugih."
"Michael Zeno Diemer"	"Minhen, 1867 - Oberamergau, 1939"	"Slikar, muzičar, kompozitor. 1884. upisao je Akademiju likovnih umjetnosti u Minhenu, a nakon toga putovao obalom južne Italije. Proslavio se slikama jedrenjaka i prikazima bitaka Francusko-njemačkih ratova, kao i akvarelima sa prizorima sa Alpa. Danas je najprepoznatljiviji po panoramskim slikama. 1891. godine njegovi radovi predstavljeni su na izložbi njemačke umjetnosti u Londonu. Bio je i pilot, pa je načinio mnogo fotografija i slika iz vazduha. Dvije godine kasnije putovao je u Njujork, gdje je napravio dioramu za Svjetsku izložbu u Čikagu. 
Glavni motivi njegovih djela su bili planinski i primorski predjeli, koje je pronalazio na putovanjima, a izrađivao je i plakate i razglednice. "
"Mihail Milo Pavlović "	"Cetinje, 1935 - Cetinje, 2014"	"Slikar, likovni pedagog. Završio je Školu primjenjenih umjetnosti u Herceg Novom. Diplomirao je na Pedagoškoj akademiju u Rijeci (Hrvatska), Odsjek za likovne umjetnosti i likovni odgoj. Kao stipendista Fonda „Moša Pijade”, boravio je na L’École Beaux-Arts u Parizu i na Umjetničkoj akademiji „Rjepin” u Lenjingradu. Studijski je boravio u mnogim evropskim zemljama, Americi, Aziji, Australiji, Africi. Učestvovao je u osnivanju likovnih salona, galerija, kolonija i udruženja u Crnoj Gori. 
Bio je jedan od najistaknutih akvarelista u Crnoj Gori, ali i na prostoru nekadašnje Jugoslavije. Bio je inspirisan crnogorskim pejzažima – od Katunske nahije, Budve, Boke Kotorske, sve do Bačke (Srbija). U djelima iz početne faze moguće je zapaziti uticaj Petra Lubarde, dok će kasnije razviti sopstveni stil. Poetičnost atmosfere, naglašena svjetlost, izrazito topao kolorit, sa tamnijim akcentima karakterišu njegove slike i akvarele. Iako često polazi od konkretnog motiva on je transformisan i obavijen jednom vrstom izmaglice, magičnosti, sugerišući duboku meditativnost. 
"
"Mihajlo Vukotić"	"Čevo, Cetinje 1904 - Cetinje, 1944"	"Slikar. Godine 1925. upisao je Umetničku školu u Beogradu kod profesorke Bete Vukanović, a 1927. godine odlazi u Pariz i nastavlja slobodne studije po muzejima i galerijama, gdje se često sreće sa Petrom Lubardom. U Beograd se vraća zbog narušenog zdravlja čemu je doprinio težak život u nemaštini. Od 1928. godine učestvuje na Prolećnim i Jesenjim izložbama ULUS-a. Njegov relativno mali opus karakteriše izrazito taman kolorit, po kojem je ostao jedinstven. Radio je uglavnom portrete i pejzaže. Njegovo slikarstvo odlikuje intimistički pristup, a opus se može podijeliti na dva razdoblja - tamno (1927-1930) i tzv. “romantični” period koji čine lirska (1930-1934) i svijetla faza (1934-1944). No, ratno vrijeme je dodatno narušilo njegovo zdravlje i 1941. godine se vraća u Cetinje, gdje vrlo malo radi. Glavna karakteristika njegovog stila su smeđi i zeleni tonovi sa gustim nanosima. U kasnijim godinama kolorit postaje nešto pastelniji, uz prisustvo prigušene drame na kompozicijama. Dodatno, neposredno pred smrt primjetna je i određena doza melanholije i mističnosti koja odlikuje pozna ostvarenja. Čitav njegov opus odiše izrazitim rafinmanom koji odražava njegovu prefinjenu i uzdržanu ličnost, sa snažnim prizvukom nostalgije, ponekad čak izvjesnog sjetnog raspoloženja uslovljenog bolešću (tuberkulozom) od koje je i preminuo mlad. Osim slikarstvom jednako posvećeno bavio i muzikom - svirao je violončelo.
"
"Milan Konjović"	"Sombor, 1898 - Sombor, 1993"	"Slikar, a bavio se pozorišnmo scenografijom i kostimografijom. Prvu samostalnu izložbu imao je 1914. godine, dok je pohađao Gimnaziju, kada je izložio pedesetak djela, nastalih po motivima iz prirode. Bio je učesnik Prvog svjetskog rata (1916-1918) kao oficir artiljerije. Upisao je Akademiju likovnih umjetnosti u Pragu, 1919. godine kod Vlaha Bukovca, gdje je proveo dva semestra. Tokom boravka u Parizu njegovo slikarstvo izaziva pažnju i postiže uspjehe na brojnim izložbama. Početni period stilski pripada tzv. Plavoj fazi. Po povratku u Sombor posvećuje se slikanju vojvođanskih predjela i povremeno putuje u Dalmaciju. To je period kada nastaju djela iz tzv. Crvene faze. Tokom drugog svjetskog rata bio je u zarobljeništvu u Osnabriku. Po povratku iz logora nastaju radovi iz Sive faze, da bi nakon 1953. godine ponovo nastupio period snažnog kolorita. Sredinom osamdesetih godina radi djela inspirisana vizantijskom umjetnošću. Bio je član Vojovođanske akademije nauka i umetnosti i SANU. Imao je bogatu izlagačku karijeru u zemlji i inostranstvu. Slikao dominantno pejzaže ali i portrete, mrtvu prirodu u različitim tehnikama i medijima – od ulja, pastela, akvarela, tempera, crteža, preko tapiserija, pozorišnih scenografija, skica za kostime, do vitraža, mozaika i grafika, uglavnom u duhu kolorističkog ekspresionizma. Iza sebe ostavio opus od preko 6.000 djela. 
"
"Milena Šotra"	"Pješivac, Stolac, 1905 - Beograd, 2003"	"Slikarka. Još kao vrlo mlada odlazi u Ameriku, a nakon povratka, 1934. godine upisuje tečaj crtanja kod Petra Dobrovića u Beogradu. Pohađala privatnu akademiju u Parizu kod Andre Lota. Ponovo odlazi u Ameriku, gdje nastavlja obrazovanje kod Aleksandra Arhipenka. Zahvaljujući njemu dobija stipendiju za Akademiju u Njujorku, na Odsjeku za kostim. Po okončanju Drugog svjetskog rata po povratku u zemlju aktivno učestvuje javnom životu, da bi se od 1960. potpuno usmjerila na slikanje. Živjela je u Beogradu, a često boravila u Herceg Novom. Slikala pejzaže, aktove, enterijere i mrtve prirode. Samostalno izlagala u Americi, Beogradu, Herceg Novom, Trebinju, Ljubljani ... a kolektivno izlagala u okviru izložbi Udruženja likovnih umjetnika Srbije, Crne Gore i Bosne i Hercegovine."
"Milentije Živković"		
"Milo Milunović"	"Cetinje, 1897 - Beograd, 1967"	"Slikar, a bavio se mozaikom, fresko slikarstvom, izradom plakata i ilustracija, scenografija i kostima za pozorišne predstave, suprug slikarke Olge Bogdanović. Pisao je i pozorišne kritike, eseje i sarađivao sa brojnim časopisima iz oblasti umjetnosti. Školovao se na Cetinju, u Monci (1906-1911) i Skadru (1911-1912). Potom odlazi u Firencu, gdje na Švajcarskoj slobodnoj akademiji (1912-1914), dobija poduke o slikarstvu kod profesora Antonija Đakometija. Pridružuje se crnogorskoj vojsci i ubrzo potom zarobljen je i interniran u Osijek (1917-1918). U Osjeku posjećuje atelje Vladimira Filakovca, a u sali bioskopa „Uranija” priređuje i prvu samostalnu izložbu. Nakon završetka rata odlazi u Pariz (1919-1922), koji će posjetiti nekoliko puta, a koji će presudno uticati na promjene u njegovom slikarstvu. Izlaže u pariskim salonima, a kasnije ga zastupa galerija “Kardo” sa kojom učestvuje na Bijenalu u Veneciji, 1928. godine. Već tokom prvog boravka u Parizu obilazi Luvr i druge muzeje gdje ga posebno zanimaju djela Sezana, Engra, Pusena. U tom periodu kolorit je izrazito taman, a dominantan način slikanja je figuracija. Po povratku se seli u Beograd (1932), i sve više usmjerava na slikanje pejzaža. Često dolazi u Crnu Goru, gdje intenzivno slika. U Beogradu sa slikarima Petrom Dobrovićem i Tomom Rosandićem je pokrenuo osnivanje Akademije likovnih umetnosti (1937). U periodu poslije Drugog svjetskog rata ponovo boravi na Cetinju (1946-1948), učestvuje u osnivanju Umjetničke škole i radi kao profesor. Vraća se u Beograd, gdje će provesti život, uz redovne boravke u Crnoj Gori. Dobija zvanje majstora-slikara 1947. godine, a već naredne je na čelu Državne majstorske radionice likovne umetnosti u Beogradu. Od 1952. godine sve do smrti bio je redovni profesor ALU u Beogradu. Bio je član umjetničkih grupa „Dvanaestorica” (1937-1938) i „Samostalni” (1951-1955). 
Izlagao samostalno širom Jugoslavije i u inostranstvu: u Parizu, Moskvi, Bejrutu, kao i na brojnim kolektivnim izložbama širom Evrope. 
Dobitnik je brojnih priznanja među kojima su i Orden Legije časti Francuske (1939); IX nagrade na „Izložbi savremene umjetnosti” iz 79 zemalja, San Francisko (1939); Nagrade Vlade NRCG (1948); Ordena rada I reda (1958); Nagrade za slikarstvo na I Oktobarskom salonu (1960); Sedmojulske nagrade za životno djelo (1961); Zlatne medalje na II Trijenalu jugoslovenske umjetnosti (1964) ... Bio je član ULUCG-a od 1947, dopisni član JAZU od 1966. a redovni član SANU postao je 1958. godine. Udruženje likovnih umjetnika Crne Gore (ULUCG) ustanovilo je godišnju nagradu „Milunović, Stijović, Lubarda” 1985. godine koja se dodjeljuje i danas.
"
"Miloš Vušković "	"Cetinje, 1900 - Cetinje, 1975"	"Slikar, karikaturista, likovni pedagog. Na Cetinju završio Gimnaziju, a po izbijanju Prvog svjetskog rata interniran u Beč. Po okončanju rata upisuje Umetničku školu u Beogradu. Nekoliko godina boravi u Beču gdje studira slikarstvo. Po povratku predaje crtanje u Gimnaziji u Pančevu a potom u Beogradu. Paralelno se bavi karikaturom. Bio je jedan od osnivača satiričnog časopisa ""Ošišani jež"". Nakon Drugog svjetskog rata sa Milom Milunovićem se vraća u Crnu Goru, 1948. godine i predaje na Umjetničkoj školi na Cetinju, a nakon njenog preseljenja u Herceg Novi bio je njen direktor. U periodu od 1953-1965. bio direktor Umjetničke galerije na Cetinju, u čijem je osnivanju učestvovao. Bio je član Udruženja likovnih umetnika Srbije i Udruženja likovnih umjetnika Crne Gore, a u jednom periodu i njegov predsjednik. Bio je i redovni član Društva za nauku i umjetnost (Crnogorska akademija nauka i umjetnosti) i član umjetničke grupe „Oblik“.
U fondu Narodnog muzeja Crne Gore nalazi se njegov legat koji broji preko 300 radova – slika, skulptura i karikatura od kojih je jedan manji dio izložen u okviru stalne postavke Umjetničke galerije. "
"Mirko Kujačić"	"Nudo, kod Nikšića, 1901 - Mostar, 1987"	"Slikar, grafičar, a na početku karijere bavio se baletom, pionir socijalnog slikarstva. Po završetku Prvog svjetskog rata u Beogradu upisuje Tehnički i Filozofski fakultet – istorija umjetnosti i Glumačko-baletsku školu (1923). 1924. godine upisuje Umetničku školu, kod profesora Tome Rosandića, a 1925. godine odlazi u Pariz i usavršava se na Académie Julian, Académie de la Grand Chaummiére, kao i na kursevima kod vajara Antona Burdela i likovnog pedagoga Andre Lota. Po povratku u Beograd, 1929. pridružuje se grupi „Oblik” i priređuje prvu samostalnu izložbu u Umetničkom paviljonu. Kratko boravi na Cetinju (1930.) gdje radi kao scenograf u Banskom pozorištu. Po povratku u Beograd, 1931. predaje u privatnoj gimnaziji. Bio je član grupe „Život”, a učestvuje i u osnivanju „Nezavisnog salona”. Ponovo je u Parizu 1937. godine. Bio je član grupe „Maison de la culture”. Ratni period provodi u zatvorima i zarobljeništvu u Italiji. Od 1944. do 1948. godine živi u Ljubljani, potom se vraća u Crnu Goru i predaje na Umjetničkoj školi na Cetinju, a zatim u Herceg Novom (1948-1951). Od 1951. godine živi i stvara u Mostaru, bio je scenograf u Narodnom pozorištu i direktor Uprave za zaštitu spomeničke kulture za Hercegovinu. 
Njegovo rano stvaralaštvo karakteriše izrazito angažovan pristup umjetnosti, što je predstavljeno izložbom 1932. godine u Umetničkom paviljonu u Beogradu, koja je označena kao vrlo radikalna. Na njoj je, pored slika na platnu, ravnopravno prezentovana uokvirena i uramljena radnička cokula pod nazivom “Zimski motiv”. Ovim činom pokrenuo je duh napredne umjetnosti i podstakao udaljavanje od larpurlartizma. Na izložbi je pročitao Manifest koji će biti proglas slikara socijalnih tendencija okupljenih oko grupe „Život”. Izdao je 1934. godine mapu grafika “Ribari” (21 drvorez i linorez). Bez obzira na medij i stil njegovu umjetnost karakteriše snažna ekspresija.
Za njegov opus karakteristični su portreti i autoportreti, ali je jednako uspjelo radio i pejzaže.
"
"Nepoznati autor"		
"Nikica Raičević"	"Podgorica, 1946"	"Slikar. 1972 godine završio je Pedagošku akademiju u Nikšiću, likovni smjer. Diplomirao je na FLU u Beogradu, 1977. godine u klasi profesora Mladena Srbinovića, gdje je završio i postdiplomske studije dvije godine kasnije. Kao stipendista francuske vlade, usavršavao se na L’École Nationale Supérieure de Beaux-Arts u Parizu, kod profesora Piera Mattheua (1980/81). Studijski boravio u Italiji, Španiji, Francuskoj, Holandiji, Švajcarskoj, Grčkoj, Engleskoj. Bio je član „Generacije 9”. Bio je zaposlen u Kulturno-informativnom centru ""Budo Tomoć"" i Muzejima i galerijama Podgorice. Izlagao u zemlji i inostranstvu. Dobitnik je više nagrada, među kojima su Nagrada oslobođenja Titograda „19. decembar” (1979), Nagrada Hercegnovskog zimskog salona (1984). Član je ULUCG od 1977. godine."
"Niko Đurović"	"Podgorica, 1905 - Titograd, 1989"	"Slikar, illustrator, grafičar. Završio je Umetničku školu u Beogradu, 1926. godine, kod profesorâ Ljube Ivanovića i Bete Vukanović. Likovno obrazovanje nastavlja 1927. godine u Rimu, gdje radi u ateljeu kod slikara Pera Počeka. Od 1928. godine živi u Zagrebu, gdje se bavi izradom plakata, ilustracija, kataloga, oprema knjige, kako bi se izdržavao. Nakon izbijanja Drugog svjetskog rata vraća se u Crnu Goru i priključuje NOB-u. Po završetku rata radi u Ateljeu Ministarstva prosvjete NRCG, a predaje i u Titogradu. Izrađuje plakate i crteže inspirisane motivima Titograda, ali i atmosferom poslijeratnog perioda obnove i izgradnje zemlje. Naročito je bio posvećen slikanju u tehnici pastela i akvarela u kojima ostvaruje magličaste, prozračne predstave, što će biti prepoznatljiva karakteristika njegovog izraza. Učestvovao je na značajnim grupnim izložbama u Crnoj Gori, brojnim gradovima bivše Jugoslavije i u inostranstvu. Dobitnik je više državnih nagrada. Bio je jedan od osnivača ULUCG-a (1946) i član prvog Umjetničkog savjeta. Bio je član Inicijativnog odbora za formiranje SLUJ-a (Zagreb, 1947).
Tokom prvih nekoliko decenija slika po klasičnom uzoru sa romantičnom gamom. Tek sredinom sedamdesetih njegovo slikarstvo dobija drugačiji pravac. Glavna tema postaje Skadarsko jezero, koje ga inspiriše za nova istraživanja i poetska uobličavanja predstava na granici između realnosti i fikcije predjela. Slikajući na prelazu od naturalizma ka poetskom realizmu bira izrazito svjetli, pastelni kolorit uz koji slikama udahnjuje magličastu auru. Svjetlost prekriva sliku, razlivajući se po čitavom platnu. Pejzaži, a naročito lišajevi i lokvanji koje neumorno slika izraz su poetične i pomalo sentimentalne umjetnikove impresije."
"Nikola Vujošević"	"Podgorica, 1929 - Podgorica, 2020"	"Slikar, likovni pedagog, likovni kritičar. Učio slikarstvo u ateljeu Ministarstva NRCG na Cetinju, a potom diplomirao na Akademiji likovnih umetnosti u Beogradu, 1953. godine. Bavio se pedagoškim radom. Slikao portrete, mrtve prirode, ali je najpoznatiji po pejzažima, naročito ciklusu inspirisanom rijekom Moračom i kanjonom Platija, kojem se posvećuje od sedamdesetih godina XX vijeka. Autor je više knjiga: ""Sa likovnih obzorja"", ""Memento-crnogorska moderna umjetnost"",""Magika kanjona"". Izlagao širom Crne Gore na 24 samostalne izložbe, i preko 200 kolektivnih predstavljanja u zemlji i inostranstvu. Dobitnik je velikog broja nagrada među kojima su: Nagrada oslobođenja Titograda (1964); Nagrada Likovnog salona „13. novembar”, Cetinje (1967); Nagrada Hercegnovskog zimskog salona (1971); Trinaestojulska nagrada (1973); Orden zasluga za narod sa srebrnim zracima (1979); Nagrada „NOB u delima likovnih umetnika”, Beograd (1981); Zlatna plaketa ULP Crne Gore (1981); Plaketa ULUCG-a povodom četrdesetogodišnjice osnivanja (1986); Nagrada Salona jugoslovenske umjetnosti, Cetinje (1991).
"
"Oldřich Koníček"	"Kutná Hora, 1886 - Žehuň, 1932"	"Češki slikar pejzažist i figuralista, član S.V.U. Mánes. Školovao se na Akademiji likovnih umjetnosti u Pragu, a ključna prekretnica u njegovom razvoju bila je posjeta Parizu 1911. godine. Tokom Prvog svjetskog rata služio je kao oficir austrougarske vojske, potom je radio na državnoj narudžbi prikaza bojišta čehoslovačkih legionara. Njegovo slikarstvo razvijalo se od impresionističkih početaka, preko neoklasicističkog smirenja, ka kasnijem, koloristički slobodnijem izrazu, s čestim motivima pejzaža i južnih gradova, uključujući i Boku Kotorsku."
"Olga Bogdanović"	"Beograd, 1913 - Beograd, 1993"	"Završila Umetničku školu u Beogradu. Između dva svjetska rata boravila u Parizu, gdje je upoznala slikara Mila Milunovića za kojeg se udala 1932. godine. U periodu nakon Drugog svjetskog rata jedno vrijeme boravila i stvarala na Cetinju. Osim slika radila je u tehnici pastela i akvarela u duhu intimističkog stila. Uglavnom slikala pejzaže i mrtve prirode. Bila je članica ULUCG i ULUS-a. "
"Pero Poček"	"Cetinje, 1878 - Rim, 1963"	"Slikar. Zahvaljujući podršci knjaza Nikole uči slikarstvo u Italiji, na Institutu lijepih umjetnosti u Napulju, kod profesora Domenika Morelija, (1897-1903), u duhu akademskog realizma. Bira teme iz crnogorske istorije, a slika i pejzaže, portrete, mrtve prirode, figuralne kompozicije. No, pod uticajem Mediterana postepeno rasvjetljava paletu, usmjeravajući se ka impresionizmu. Učestvuje na izložbama južnoslovenskih i balkanskih umjetnika od 1907. do 1914. godine širom Evrope (London, Amsterdam, Venecija, Napulj, Rim, Beograd, Sofija). Po povratku u Crnu Goru u Biljardi, u sali Ministarstva vojnog, priređuje izložbu koju je otvorio knjaz Nikola. Knjaz ga 1908. odlikuje Danilovim ordenom IV stepena. Nakon izložbe u Londonu, ženi se i stalno nastanjuje u mjestu Rocca di Papa u blizini Rima i intenzivno slika. Naslikao je i 37 scena iz ""Gorskog vijenca"", realizovanih u tamnoj gami, sa snažnim prizvukom dramatičnosti i folklora, neujednačenog stilskog kvaliteta, nastojeći da ne odstupi od što preciznije ilustracije tekstualnog predloška. Radovi iz ovog ciklusa nalaze se u fondu Njegoševog muzeja - Biljarde na Cetinju."
"Petar Lubarda "	"Ljubotinj, 1907 - Beograd, 1974"	"Slikar, likovni pedagog. Osnovno i srednje obrazovanje sticao je u Ljubotinju, Cetinju, Herceg Novom, Šibeniku, Sinju i Nikšiću. Umetničku školu u Beogradu upisao je 1925. godine, kod profesorâ Ilije Šobajića, Ljube Ivanovića, Bete Vukanović. Već 1926. godine odlazi u Pariz, gdje kratko pohađa Académie des Beaux-Arts, potom nastavlja da samostalno uči slikarstvo, obilazeći pariske muzeje i galerije. U Parizu će boraviti više puta. Prvu samostalnu izložbu otvara u Rimu 1929. godine. Vraća se u Jugoslaviju 1932. godine i nakon kraćeg boravka u Crnoj Gori, odlazi za Beograd, gdje će se trajno nastaniti 1950. godine. Bio je član udruženja „Lada” (1938). 
Njegov slikarski opus nastao u periodu dvadesetih i tridesetih godina XX vijeka obuhvata pejzaže sa motivima iz Crne Gore, Dubrovnika i Pariza; portrete, cvijeće i mrtve prirode u duhu poetskog realizma i intimizma sa naznakama ekspresionizma i nadrealizma. Rane radove karakteriše taman kolorit; u narednoj fazi su izrazitiji kontrasti svijetlo-tamno, dok u kasnijim decenijama preovladava čista boja. Period rata provodi u zarobljeništvu u Njemačkoj i Italiji. Tokom boravka u Crnoj Gori krajem četrdesetih godina na Cetinju učestvuje u osnivanju Ateljea Ministarstva prosvete, a potom i Umjetničke škole, gdje je bio prvi direktor i Udruženja likovnih umjetnika Crne Gore. U poslijeratnom periodu radi pejzaže i slike sa socrealističkom tematikom. Period do sredine pedesetih godina smatra se najznačajnijim, a to je vrijeme i kada pravi intenzivniji zaokret ka apstrakciji. Inspiraciju nalazi u crnogorskim predjelima, a prikazuje i teme istorijskih bitaka, dok se njegov način slikanja mijenja u kasnijim godinama pod uticajem novih iskustava koja stiče na putovanjima.
Dva puta je izlagao na Bijenalu u Veneciji (1950. i 1960). Bio je član likovne grupe „Samostalni” (1951). Dobitnik je brojnih nacionalnih i međunarodnih nagrada među kojima su Internacionalna otkupna nagrada na II Bijenalu, Sao Paolo (1953); Nagrada na III bijenalu, Tokio (1955); Nacionalna nagrada Gugenhajm, Njujork (1956). Bio je počasni građanin Slovenj Gradeca i Kragujevca, redovni član SANU (1961) i JAZU. Na Cetinju je 1998. osnovana Srednja likovna škola koja nosi njegovo ime, a 2010. godine je nastala Fondacija „Petar Lubarda”. "
"Petar Martinović"	"Cetinje, 1932 - Podgorica, 2011"	"Grafičar, a bavio se ilustracijom i crtežom. Pripadnik prve generacije umjetnika školovanih u Crnoj Gori, u Umjetničkoj školi na Cetinju koja je potom preseljena u Herceg Novi gdje je i završio, 1950 godine. Studirao na Pedagoškoj akademiji u Nikšiću, a studijski boravio u Parizu. Uglavnom radio pejzaže i djela sa temama iz kulturne baštine. Samostalno izlagao na Cetinju, Titogradu, Tjentištu, Zagrebu, a kolektivno u mnogim gradovima Jugoslavije. Dobitnik više nagrada za umjetnost i grafički dizajn."
"Philip Eugen Ankelen "	"Laupheim, 1858 - Tegernsee, 1942 "	"Njemački slikar, ilustrator i grafičar. Studirao je na Akademiji likovnih umjetnosti u Štutgartu, potom na Kraljevskoj akademiji u Minhenu, a nakon studija putovao je po Evropi. Bio je član Opšte njemačke umjetničke zadruge i bavio se i književnim radom. "
"Pierre Eugène Grandsire"	"Orlean, 1825 - Pariz, 1905"	"Slikar, ilustrator. Autor poznat po svojim pejzažima i vedutama, ali i ilustracijama koje je radio za vodeće francuske časopise i publikacije tog vremena - uključujući Le Tour du Monde, Le Monde illustré i druge popularne časopise putopisno-reportažnog tipa. Njegovo obrazovanje uključivalo je studije kod francuskih slikara, a njegove ilustracije i prikazi gradova, pejzaža i luka bile su vrlo cijenjene u krugovima publike tog vremena. Redovno je izlagao u Salonu u Parizu od 1850. godine, dobitnik je Legije časti (Chevalier de la Légion d’Honneur) 1874. godine za doprinos umjetnosti. Osim slika i akvarela, stvara crteže koji su često reprodukovani kao bakrorezi/litografije u časopisima i putopisnim izdanjima."
"Robert Lenard"	"Krefeld, 1879 - Budimpešta, 1936"	"Crtač i grafičar aktivan u prvim decenijama 20. vijeka, poznat po dokumentarnim i reportažnim prikazima prostora i ljudi u vremenu političkih previranja. Djelovao je u širem kulturnom krugu Austrougarske i njenih nasljednih država, gdje je kroz crteže i grafike bilježio urbane prizore, vojna kretanja, okupacione i poslijeratne situacije, kao i svakodnevicu u područjima zahvaćenim ratom. U Crnu Goru došao 1916. godine sa austrougarskom vojskom i tokom boravka napravio veliki broj crteža crnogorskih predjela. Njegov rad se odlikuje neposrednim, skiciranim stilom i interesovanjem za „teren“, što ga svrstava među autore koji su umjetničkim sredstvima svjedočili vojnim i političkim okolnostima Evrope nakon Prvog svjetskog rata."
"Rudolf Kargl"	"Beč, 1878 - Mödling, 1942"	"Rudolf Kargl (Austrija, 1913 – 1996) bio je austrijski slikar i grafičar, školovan na Akademiji likovnih umjetnosti u Beču. Najpoznatiji je po pejzažima i marinskim motivima, koje je slikao u realističkom, ali slikarski rafiniranom maniru. Putovao je Sredozemljem, uključujući obalu Jadrana i Crnu Goru, gdje je stvarao vedute obasjane mekim svjetlom juga."
"Rudolf von Alt "	"Beč, 1812 - Beč, 1905"	"Slikar. Sin litografa Jakoba i brat slikara Franca Alta. Studirao na Akademiji umjetnosti u Beču. Zahvaljujući studijskim putovanjima po Alpima razvio sklonost ka predstavljanju pejzaža, a u Italiji se zainteresovao za slikanje arhitekture. Radio u akvarelu, vrlo realistično i detaljno. U kasnijim djelima uočava se uticaj impresionizma. Putovao po Galiciji (današnjoj Poljskoj), Češkoj, Dalmaciji, a boravio je i na Krimu. Njegovi akvareli, prožeti atmosferom i pažnjom prema detalju, predstavljaju spoj dokumentarnog i poetskog, čineći ga jednim od najistaknutijih hroničara evropskih prostora svog vremena."
"Savo Vujović"	"Cetinje, 1900 - Titograd, 1973  "	"Slikar i grafičar. Prva znanja o slikarstvu, još kao mladić dobio od slikara Mila Milunovića. Studirao na Umetničkoj školi u Beogradu, kod profesorâ Ljube Ivanovića, Ilije Šobajića, a potom školovanje nastavlja u Pragu (1921-1924). Prvu samostalnu izložbu imao je 1921. godine u Zetskom domu na Cetinju, sa vajarem Jankom Brajovićem. Od 1924. radi kao učitelj vještina u Gimnaziji na Cetinju i drugim školama u Crnoj Gori. Od 1925. godine postaje scenograf u pozorištu na Cetinju, a nakon rata i u Crnogorskom narodnom pozorištu. Izrađivao je diplome, plakate, nacrte za dekor na zabavama, bio je autor i grafičke mape „Motivi iz Crne Gore” (1926). Bavio se i karikaturom, inicirao i prvi humoristički list u Crnoj Gori – “Mali Radojica” (1926-1928). Izlaže na prvoj izložbi Udruženja likovnih umetnika u Beogradu 1927. godine i učestvuje na svim Prolećnim i Jesenjim izložbama. Tokom Drugog svjetskog rata živi u Ljubljani i predaje u Gimnaziji. Jedan je od inicijatora formiranja ULUCG-a gdje mu je 1957. godine organizovana jubilarna izložba. Početkom šezdesetih godina predaje na Umjetničkoj školi u Herceg Novom.
U njegovom opusu prepoznaju se stilski uticaji nekoliko pravaca: impresionizma, poentilizma, sezanizma i poetskog realizma, dok se u kasnijim radovima – naročito na crtežima i grafikama u geometrizovanim formama mogu uočiti elementi kubizma, sve do apstrakcije. 
"
"Sreten Stojanović"	"Prijedor, 1898 - Beograd, 1960"	"Vajar, crtač, akvarelista, teoretičar, pedagog. Zbog svojih revolucionarnih stavova istjeran je iz Gimnazije u Banja Luci, a ratni period proveo u zatvoru. Pripadao je organizaciji ""Mlada Bosna"". U Beču je studirao slikanje i vajanje, a potom u Parizu kod Emila Burdela. Bio je jedan od prvih profesora na Akademiji likovnih umetnosti u Beogradu. Bio je član SANU."
"T. Taylor (atrib.)"		"Taylor (atrib.) – autor crteža potpisan kao Taylor ili T. Taylor; iako je potpis prisutan na većini ilustracija u knjizi Les Bords de l’Adriatique et le Monténégro, puna biografska identifikacija autora nije pouzdano utvrđena u dostupnim izvorima."
"Tomislav Krizman"	"Orlovac kraj Karlovca, 1882 - Zagreb, 1955"	"Slikar, grafičar, dizajner i scenograf. Učio je slikarstvo i grafiku kod Bele Čikoš-Sesije i Mencija Klementa Crnčića u Zagrebu, a potom studirao na Školi za umjetnost i obrt (1903-07) i Akademiji u Beču. Usavršavao se putujući Evropom, gdje je crtao i fotografisao predloške za grafike. Tokom studija se upoznao sa umjetničkom i književnom avangardom (bečkom secesijom). Od 1912. predavao je na Obrtnoj školi, a od 1922. do smrti predavao je grafiku na Akademiji likovnih umjetnosti u Zagrebu. Bio je redovni član JAZU (danas HAZU). Učestvovao je u formiranju društva likovnih umjetnika “Medulić”, Proljećnoga salona (1916) i umjetničkog udruženja “Djelo”. Bio je jedan od utemeljivača grafike u Hrvatskoj.
Glavne teme bile su mrtve prirode, portreti i pejzaži, a izražavao se u različitim tehnikama - od ulja, tempere do akvarela. Najpoznatiji po grafikama, koje karakterišu široke plohe, realistički tretman motiva i prilagođavanje tradicionalne ornamentike savremenom izrazu uz primjese art dekoa. Objavio je i knjigu ""O grafičkim vještinama"" (1952). Opremao je i ilustrovao knjige i časopise, radio nacrte za diplome, plakete, kataloge, plakate, porculan i staklo; radio je scenografiju i kostimografiju dramskih i brojnih opersih djela. "
"Ugo Pogatschniggo"		"Nisu pronađeni biografski podaci."
"Vehbija Vehbo Bambur"	"Pljevlja, 1937"	"Slikar i arhitekta. Diplomirao arhitekturu u Sarajevu. Nakon boravka u Pljevljima seli se u Beograd gdje i danas živi. Slikarstvom se bavi od školskih dana. Imao je desetak samostalnih i učestvovao na više kolektivnih izložbi u zemlji i inostranstvu. Dobitnik nekoliko nagrada."
"Velimir Veliša Leković"	"Godinje, Bar, 1910 - 1971"	"Slikar i pedagog. Školovao se na Umetničkoj školi u Beogradu (1934-1938), Odsjek za nastavnike, a zatim na Umetničkoj akademiji (1938-1941), Odsjek slikarstvo. Po povratku u Crnu Goru zapošljava se u Umjetničkoj školi, najprije na Cetinju a potom u Herceg Novom. U periodu od 1953-1963. godine bio je profesor likovnog obrazovanja u Gimnaziji u Baru, a potom je radio u Zavičajnom muzeju Bar. Izražavao se u različitim tehnikama – od ulja, preko akvarela, crteža, grafike, a najbrojniji su radovi urađeni pastelom. Različite su teme kojima se bavio. Samostalno je izlagao uglavnom u Crnoj Gori, ali je učestvovao na brojnim kolektivnim izložbama u zemlji i inostranstvu (Italija, Francuska, Egipat, Tunis, Turska, Bugarska). Bio je član ULUCG-a od 1946. Gradska galerija u Baru nosi njegovo ime. 
"
"Vera Lubarda "	"Prijepolje, 1924 - Beograd, 2008"	"Slikarka. Studirala je slikarstvo na ALU u Beogradu, u klasi profesora Mila Milunovića. Bila je druga supruga slikara Petra Lubarde, a često je pisala priloge o njegovim izložbama. Slikala je pejzaže i mrtve prirode u duhu poetskog realizma. Od 1947. do 1950. godine učestvovala je na izložbama ULUCG-a.
"
"Veselin Venjo Bastać"	"Cetinje, 1938 - Cetinje, 2014"	"Slikar i likovni pedagog. Završio je Umjetničku školu u Herceg Novom 1959. godine, nakon čega je profesionalni vijek proveo kao nastavnik likovnog vaspitanja na Cetinju. U svom stvaralaštvu ostao je dosljedan poetici klasičnog modernizma, sa izraženim elementima pseudoimpresionizma, radeći u tehnikama akvarela, tempere i ulja. Dominantne teme bile su pejzaži i portreti."
"Vojislav Đokić"	"Beograd, 1902 - Herceg Novi, 1984"	"Arhitekta, a bavio se slikarstvom. Diplomirao je na Školi lijepih umjetnosti (L’École des Beaux-Arts) u Parizu (1928). Radio je u Beogradu kao samostalni autor (1928–1941), uglavnom projektujući privatne vile. Tokom Drugog svjetskog rata bio je u zarobljeništvu u Njemačkoj, a po njegovom završetku preselio se u Herceg Novi i radio u Crnoj Gori. U Crnoj Gori realizovao brojne objekte i spomenike: zgrada MUP-a u Titogradu (1950); sanatorijum u Brezoviku i bolnički paviljoni u Nikšiću; Dom kulture u Kolašinu; Spomenik palim borcima u Kotoru; Spomenik partizanu borcu na brdu Gorica u Titogradu (1957), u saradnji sa vajarom Dragoljubom Dragom Đurovićem. U saradnji sa slikarem Milom Milunovićem projektovao je zgradu Umjetničkog paviljona u Titogradu (danas Podgorici). Sa grupom arhitekata učestvovao je u adaptaciji turističkog naselja Sveti Stefan. Radio je na restauraciji Biljarde na Cetinju (1951),  Palate Bujović u Perastu i Kuće Iva Andrića u Herceg Novom (1963). 
Bavio se slikarstvom u duhu impresionizma, predstavljajući mediteranske ambijente Boke i primorja a aktivno je izlagao."
"Vojislav Vojo Stanić"	"Podgorica, 1924 - Herceg Novi, 2024"	"Slikar i vajar. Završio vajarstvo na ALU u Beogradu, u klasi profesora Lojze Dolinara (1951). Predavao je na Umjetničkoj školi u Herceg Novom, a 1958. godine postaje profesor na Višoj pedagoškoj školi u Nikšiću, Odsjek za likovno vaspitanje. Učestvovao je u NOB-u. Studijski boravio u Italiji 1973. godine, gdje se upoznaje sa slikarstvom Đorđa de Kirika, koje će značajno uticati na njegov rad. Svega nekoliko godina se bavio skulpturom a potom se trajno usmjerava ka slikarstvu. Njegovo stvaralaštvo imalo je odlike specifične figuracije, sa snažnim prizvukom metafore, sa temama iz neposrednog okruženja. Izlagao širom evrope - Beograd, Rim, Zagreb, Berlin, Vašington, Moskva, Prag, London, Oslo, Budimpešta, Peking, Šangaj, Dubai, Monako, Njujork, Venecija - XLVII Venecijansko bijenale.
Dobitnik je brojnih nagrada među kojima su Nagrada AVNOJ-a, Beograd (1966); Nagrade grada Zagreba (1966); Nagrade Cetinjskog likovnog salona „13. novembar”, Cetinje (1968); Politikine nagrade za slikarstvo, Beograd (1970); Oktobarske nagrade grada Herceg Novog (1974); Nagrade Memorijala „Milena Pavlović-Barili”, Požarevac (1989); Trinaestojulske nagrade za životno djelo (2014). Bio je član DANU i CANU.
"
"Vuko Radović"	"Kolašin, 1911 - Podgorica,1996"	"Studirao je Umetničku školu u Beogradu, kod profesora Ljube Ivanovića i Ilije Šobajića. Po povratku u Crnu Goru radio kao profesor crtanja u Nikšiću i Kolašinu. 
Učestvovao u Drugom svjetskom ratu, bavio se kulturnim radom i obrađivao informacije za partizanske jedinice. Bio je dobitnik više nagrada i priznanja, među kojima su Spomenica 1941. godine, Trinaestojulska i nagrada AVNOJ-a. Nakon rata je obavljao brojne javne funkcije među kojima je i predsjednik Savjeta za kulturu Crne Gore. Bio je član CANU, učesnik Trinaestojulskog ustanka, jedan od osnivača ULUCG, čiji je predsjednik bio u jednom periodu. U toku okupacije uništen je njegov atelje pa je sačuvano vrlo malo radova iz ranog perioda. Na osnovu dostupnih djela - uglavnom akvarela i crteža olovkom primjetan je uticaj Ljube Ivanovića. Pedesetih godina nastupa razvoj njegovog stvaralaštva. Slikao je uglavnom crnogorske pejzaže - od Pive, Tare do Kolašina, sve do primorskih područja. Ipak, najprepoznatljiviji je po seriji radova inspirisanih kanjonom Platija."
"Adolf Chelius"	"Frankufrt, 1856 - Minhen, 1923"	"Njemački slikar i akvarelista. Studirao na umjetničkim akademijama u Berlinu i Beču, nakon čega je pohađao Städel Art Institute u Frankfurtu na Majni. Upoznao se sa djelom Antona Burgera i povezao sa umjetničkom kolonijom Kronberg. 1882. godine se preselio u Minhen, a u periodu od 1885. do 1895. godine putovao u Palermo, Madrid, St. Piterzburg i Sjeverni rt. Došao je u Crnu Goru po preporuci kneza Arnufa Bavarskog i tokom boravka napravio čitav album slika crnogorskih predjela. Kralj Nikola ga je odlikovao Danilovim ordenom IV stepena. "
"Marko Stupar"	"Bosanski Petrovac, 1936 - Pariz, 2021"	"Slikar. Upisao Gimnaziju u Banja Luci. U periodu od 1961-64. živi u Beogradu, gdje počinje studije slikarstva, a potom odlazi u Pariz, gdje će se trajno nastaniti. 1966. godine ima prvu izložbu u Francuskoj a potom izlaže širom svijeta - od Buenos Airesa, Lime, Bogote, Paname, Meksika, Njujorka, Osake... Na Salonu francuskih umjetnika dobija Zlatnu medalju, 1981. godine."
"Slobodan Puro Đurić"	"Cetinje, 1935 - Cetinje, 2025"	"Slikar i društveno politički radnik, jedan od istaknutih predstavnika savremene likovne umjetnosti u Crnoj Gori. Likovno obrazovanje stekao je u Umjetničkoj školi u Herceg Novom, na Pedagoškoj akademiji u Nikšiću i na Cetinju, a usavršavao se tokom studijskih boravaka u Francuskoj, Italiji, SSSR-u, Španiji i Grčkoj. U svom opusu razvio je prepoznatljiv slikarski jezik u kojem se prepliću realno i fantastično, proživljeno i izmaštano, stvarajući nadrealan doživljaj svijeta, prirode oko i unutar čovjeka. Posebno mjesto u njegovom stvaralaštvu zauzimaju motivi Budve, Cetinja, crnogorskog primorja i Skadarskog jezera, kroz koje autor gradi intimističke, lirske i ekspresivne vizije prostora, prožete simbolikom i slojevima ličnog i kolektivnog pamćenja."
"Filip Janković"	"Podgorica, 1935 "	
